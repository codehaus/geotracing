<H1><strong>Veel gestelde vragen</strong><br></H1>
	<p></p>

	<H3><strong>Wat is de Digitale Wichelroede?</strong><br></H3>

	<p>
		Bij de recreant van nu bestaat de wens het landschap, cultuur en geschiedenis te willen "beleven", het liefst op
		een zo persoonlijke manier. Daarnaast zal onder meer door de vergrijzing de komende jaren de vrije tijd alleen
		maar toenemen. Tijd voor het ontwikkeling van nieuwe manieren van actief educatief recreëren. Struinen door het
		landschap bijvoorbeeld, met een persoonlijke ‘Wichelroede’ die informatie geeft op het moment dat jij als
		gebruiker persoonlijk geprikkeld wil worden, of die je kan ‘laden’ met eigen persoonlijke verhalen. Want de
		moderne "Wichelroede" is geen eenvoudige wilge- of hazelaartak, maar een kien product uit de mobiele en locatie
		bepalingstechnologie, waarmee de gebruiker al lopend of fietsend zijn omgeving fysiek én virtueel kan beleven.
		<br><br>
		Deze kennis wordt digitaal gemaakt en gekoppeld aan GEO-Informatie (informatie over geografische objecten,
		bijvoorbeeld land kaarten of luchtfoto’s). Kennis en mogelijke routes worden in een mobiel apparaat geladen en
		met behulp van GPS als navigator vindt vervolgens een interactieve overdracht plaats van informatie tussen
		consument of producent en landschap. Project de Digitale Wichelroede is een onderzoeksproject, hetgeen inhoudt
		dat we onderzoeken wat mogelijkheden en de onmogelijkheden van een Digitale Wichelroede zijn. Er wordt daarom
		een testversie ontwikkeld.
		<br><br>
	</p>

	<H3>Is de Digitale Wichelroede te koop?</H3>

	<p>
		Nee. De Digitale Wichelroede is een onderzoeksproject. Dit betekent dat we een nul-versie ontwikkelen die in de
		zomer van 2007 wordt getest. Uiteindelijk moeten de resultaten leiden tot het opstellen van een rapport waarin
		onder meer de bruikbaarheid van een systeem om kennis digitaal op te slaan en van de interface, de ordening van
		informatie, het onderscheid tussen passief en actief gebruik met het oog op gebruiksgemak, -plezier en
		intensiteit geëvalueerd wordt. Met de resultaten van ons onderzoek kan in een vervolgtraject een product voor de
		markt worden gemaakt.
	</p>

	<H3>Waarom is onderzoek naar mogelijkheden van
		gebruik van Locatie gebaseerde technologie van belang?</H3>

	<p>
		De verwachting is dat Locatie gebaseerde technologie innoveert omdat het zich richt op de individuele,
		plaatsafhankelijke informatievraag, inspeelt op een veranderend gebruik van het landschap (onder andere
		economische vernieuwing van landelijke gebieden) en bijdraagt aan een toeristisch-recreatief product gebaseerd
		op GEO-Informatie. Bovendien is veel cultuurhistorische kennis nog niet ontsloten voor digitaal gebruik. Denk
		bijvoorbeeld aan de kennis van historische verenigingen of van mensen die vaak al jaar en dag in een bepaalde
		streek wonen en de prachtigste verhalen hebben. Deze kennis is wel erg waardevol. Het is belangrijk deze
		verhalen digitaal op te slaan zodat je ze makkelijk opnieuw kan gebruiken. Bijvoorbeeld voor de Digitale
		Wichelroede. Met project de Digitale Wichelroede bouwen en slaan we bruggen tussen geo-informatie deskundigen,
		cultuurhistorische bronhouders (zoals gemeenten, provincies, stichtingen en bewoners van een bepaald gebied) en
		educatie-toeristische informatie deskundigen. Tegelijkertijd dient het project tot projectontwikkeling, want is
		het een proeftuin voor geo-informatica en mobiele technologie.
	</p>

	<H3>In welke gebieden wordt de Digitale Wichelroede in 2007 getest?</H3>

	<H3>Grebbelinie</H3>

	<p>
		Dit gebied vol achttiende-eeuwse fortificaties geldt als een belangrijk toeristisch gebied in de Gelderse
		Vallei. Hier bevindt de bezoeker zich in een lagenlandschap van natuur, cultuur en historie. Met behulp van
		locatie gebaseerde services kun je je persoonlijk toegesneden verkenningstocht organiseren en kennis opdoen van
		verschillende tijdslagen en cultuurlagen.
	</p>

	<H3>Contact</H3>

	<p>
		De Wichelroede wordt mede mogelijk gemaakt door Ruimte voor Geo-Informatie (RGI) en Provincie Utrecht en wordt
		uitgevoerd door een consortium waarin de volgende partners plaatsnemen: Alterra, DS, Galileo, Gemeente Utrecht,
		Kadaster TDN, KPN, Provincie Utrecht, Stichting Vernieuwing Gelderse Vallei (SVGV), Waag en Wageningen
		Universiteit.

		Voor meer informatie kunt u contact opnemen met: <a href="mailto:info@digitalewichelroede.nl">info@digitalewichelroede.nl</a>
		of 06 466 11 870
	</p>

	<p>
		Het project gebruikt met toestemming van Paul Roncken (WUR-KGR-LAR) de titel De Digitale Wichelroede &copy;
	</p>