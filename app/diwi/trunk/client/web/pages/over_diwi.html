<p >Project de Digitale Wichelroede onderzoekt hoe op innovatieve wijze cultuurhistorische kennis beschikbaar gemaakt kan worden voor de recreant van nu, die wandelend of fietsend zijn omgeving fysiek en virtueel wil beleven.<br>
Bij het ontwikkelen van het apparaat is eerst een heleboel kennis verzameld en gedigitaliseerd. Deze informatie is overal vandaan gehaald. Uit boeken, databases, maar ook van historische verenigingen en van mensen die in een bepaald gebied wonen. Al deze verhalen zijn gekoppeld aan specifieke plekken in een bepaald gebied en vastgepind op een digitale geografische kaart. Nadat wetenswaardigheden en mogelijke routes en locaties zijn samengebracht zijn ze in een speciaal voor het project ontworpen en gebouwd mobiel systeem geladen. Dit systeem beschikt ook over een GPS waardoor de recreant niet kan verdwalen <br>
Als wandelaar of fietser ga je navigeren door het landschap, op zoek naar bijzondere plekken. Maar je kan ook zelf informatie toevoegen over een bepaalde plek, zodat andere wandelaars en fietsers hier weer kennis over krijgen. Zo ontstaat een interactieve overdracht van informatie tussen mens en landschap.</p>
<p >
"Digitale Wichelroede' is een onderzoeksproject 156 van RGI. RGI staat voor het Nationale onderzoeksprogramma Ruimte voor Geo-Informatie [ <a href="http://www.rgi.nl">www.rgi.nl</a> ].<br>
Het project combineert de inzet van mobiele technologie met de toenemende interesse in wandelen en fietsen met als doel de geschiedenis en de kenmerken van het Landschap te ontdekken.<br>
Om een dergelijke ontdekkingsreis te kunnen uitvoeren richt het project zich op de ontwikkeling van een hedendaagse Wichelroede: een mobiele telefoon (PDA) met UMTS transmissie en GPS. De principes van recente locatiegebaseerde toepassingen (LBS) voeden en sturen het gebruik van deze Digitale Wichelroede.<br>
Via een gebruiktest zal het daadwerkelijk gebruik en de interesse in dergelijke mogelijkheden worden verkend. De test wordt uitgevoerd in een landelijk gebied, de Grebbelinie, en een stedelijk gebied, het Domplein te Utrecht.<br>
<p >
De resultaten van het onderzoek worden uiteindelijk opgetekend in een rapport waarin onder meer de bruikbaarheid van een systeem om kennis digitaal op te slaan, de interface, de ordening van informatie, het onderscheid tussen passief en actief gebruik met het oog op gebruiksgemak, -plezier en -intensiteit worden geÃ«valueerd.
</p>

<p >Het project kent een looptijd van twee jaren: van juni 2006 t/m juni 2008. Het project bestaat uit de volgende onderdelen:

<ul style="list-style-type:decimal;">
<li>
coordinatie [ <a href="http://www.rgi.nl/index.php?sid=84&amp;search=project&amp;nummer=RGI-156&amp;titel=&amp;korte_titel=&amp;thema=&amp;penvoerder=&amp;partner=&amp;submit=Zoek#item_89" > RGI project site </a> ]
</li>		
<li>
framework ontwikkeling
</li>		
<li>
opzet gebruikonderzoek
</li>		
<li>
data analyse en beschikbaarheid [ <a href="http://library.wur.nl/way/bestanden/clc/1865111.pdf"> </a> ]
</li>		
<li>
ontwerp prototype DiWi
</li>		
<li>
bouw en test DiWi prototype
</li>		
<li>
gebruiktest
</li>		
<li>
kennisoverdracht
</li>		
	
</ul>	
</p>
