home | <a href="javascript:wpInfo('mogelijkheden.php')">mogelijkheden</a> | <a href="javascript:wpInfo('technologie.php')">technologie</a> | <a href="javascript:wpInfo('pilot.php')">pilot</a> | <a href="javascript:wpInfo('partners.php')">partners</a> | <a href="javascript:wpInfo('contact.php')">contact</a>

<h2>Mobile Learning Game Kit: 'Learning Through Your City'</h2>

<p>De hedendaagse stad biedt bewoners en gebruikers een overdaad aan veelsoortige en vaak in hoog tempo wisselende informatie: verkeerssignalen, reclameborden, wegwijzers, winkelopschriften, bioscoopaffiches, lichtkranten, straatartiesten, commerciële folders en politieke pamfletten, muzak en muziek, videowalls en 'urban screens'.
	
<p>De stedelijke omgeving bestaat ook uit meer duurzame data: de historisch gegroeide uitleg van de stad, de gebouwen waarvan de bouwstijl verraadt in welke periode, voor wie, en voor welk doel ze zijn gebouwd (en nieuwe doelen waarvoor ze in de loop der jaren zijn hergebruikt), de verschillende centra (winkelcentrum, zakencentrum, uitgaanscentrum, financiële centrum, bestuurscentrum, culturele centrum, media-centrum, recreatiecentrum, touristisch centrum, etc.) die zich in de loop der tijd op een of meerdere locaties hebben ontwikkeld, en die zich ten gevolge van economische, technologische, verkeerstechnische of sociale en culturele ontwikkelingen (kunnen) hebben verplaatst (of juist niet), woonwijken waar zich in de loop van de tijd verschillende bevolkingsgroepen na elkaar of tegelijkertijd concentreren, etc.</p>

<p><img src="/info/images/users3.jpg" border="0" /></p>

<p>De stad is letterlijk een labyrinth van talloze informatie- en data-netwerken die op soms onvermoede knooppunten bij elkaar komen en weer uitelkaar gaan. Met veel van deze netwerken gaat het als met de zwaartekracht: we kennen ze wel maar weten vaak niet of niet precies wat we eigenlijk kennen. 'Leren' bestaat voor een groot deel uit het benoemen en verwoorden van deze kennis.</p>
	
<h2>MLGK breed inzetbaar</h2>

<p>Met de Mobile Learning Game Kit (MLGK) kunnen applicaties worden ontwikkeld die in verschillende onderwijsomgevingen op verschillende niveaus kan worden ingezet. Ook buiten het onderwijs is de MLGK inzetbaar bij projecten op het gebied van urbane cultuur. Omdat in de MLGK onderzoek en onderwijs samengaan, is deze geschikt voor academisch onderwijs. De proof of concept moet aantonen dat mobiele, locatiegevoelige technologie in combinatie met city gaming formats leidt tot nieuwe, rijke, volwaardige en oorspronkelijke onderzoeks- en onderwijsresultaten.</p>
	
<p>De MLGK is een locatiegevoelige, mobiele technologie die bij een breed scala aan educatieve, informatieve en entertainment activiteiten kan worden ingezet. De MLGK stelt gebruikers in staat zelfstandig data en processen te observeren, analyseren, modelleren en presenteren.</p>