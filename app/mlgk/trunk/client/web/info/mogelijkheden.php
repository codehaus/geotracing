<a href="javascript:wpInfo()">home</a> | mogelijkheden | <a href="javascript:wpInfo('technologie.php')">technologie</a> | <a href="javascript:wpInfo('pilot.php')">pilot</a> | <a href="javascript:wpInfo('partners.php')">partners</a> | <a href="javascript:wpInfo('contact.php')">contact</a>

<h2>Werken met de MLGK</h2>
<p>Het MLGK platform biedt de mogelijkheid om locaties te koppelen aan foto’s, videobeelden, geluiden en teksten. Bovendien kunnen er aan deze locaties opdrachten gekoppeld worden, zodat die samen een route vormen. Deze routes kunnen vervolgens gespeeld worden door verschillende gebruikers. De usertests Film History On the Street en Youth Culture On the Street zijn beide een uitwerking van routes waaraan opdrachten aan gekoppeld worden, waarbij de stad Amsterdam als een mobiele stad wordt ervaren. De mobiele en locatiegebonden technologie (GPS) van het MLGK platform zorgt ervoor dat de universitaire studenten de stad als hun leeromgeving gaan beschouwen. De studenten worden zodoende gestimuleerd om te interacteren met hun leeromgeving. De technologie van het MLGK platform zorgt ervoor dat dit op een innovatieve manier gebeurd.</p>

<p>De informatie die de studenten ontvangen op de mobiele telefoon zorgt ervoor dat de student een unieke interactie aangaat met de locatie waartoe de informatie behoort. Doordat er bij elke opdracht media wordt ontsloten op de mobiele telefoon, wordt er een historisch venster geopend die de student informatie verschaft over de locatie die normaliter onzichtbaar is. Deze ontsloten media vormt zich als een virtuele realiteit (media) bovenop de fysieke realiteit (de locatie). De student wordt aangemoedigd om deze virtuele realiteit aan te vullen met nieuwe informatie en ondergaat zodoende een interactie tussen de virtuele realiteit en fysieke realiteit. De wijze waarop dat gebeurd, is door het voltooien van de opdrachten. De antwoorden die door de spelers worden opgestuurd (tekst en media) vormen een nieuwe virtuele realiteit bovenop de fysieke realiteit. Deze virtuele realiteit die door de spelers zelf wordt ontwikkeld bestaat onder andere uit persoonlijke getuigenissen van omstanders, korte filmpjes, foto’s, informatie uit digitale archieven.</p> 

<p>De interactie tussen virtuele en fysieke realiteit is niet de enige wijze waarop het MLGK platform vernieuwend is. Door het toevoegen van gaming elementen aan de MLGK concepten worden studenten binnen elk team gestimuleerd om op een nieuwe wijze samen te werken. Gaming elementen die aan de MLGK concepten en het MLGK platform zijn toegevoegd, zijn onder andere:</p>

<ul>
	<li>1.	Narrativiteit: de studenten worden uitgedaagd om een storyboard dat enkele gaten bevat, compleet te maken. Elke vraag maakt een deel uit van het verhaal. Als een vraag niet wordt gespeeld óf als een vraag niet goed wordt beantwoord, loopt het team belangrijke informatie mis om het verhaal compleet te maken. Elke opdracht fungeert als een sleutel om de verborgen geschiedenis van een locatie te achterhalen.</li>
	<li>2.	Multiplayer omgeving: elk team speelt in realtime een tijdrace tegen een ander team.</li>
	<li>3.	Treasure hunt: Elk team moet verborgen opdrachten ontsluiten door middel van het volgen van aanwijzingen op een digitale kaart. Daarnaast moet elk team zijn omgeving scannen op belangrijke informatie, informatie die vaak nog verborgen ligt. Door mensen te interviewen en foto’s te maken van de omgeving  worden  de teams uitgedaagd om zoveel mogelijk informatie op te graven.</li>
	<li>4.	Competitie: elk team krijgt punten voor elke vraag die het goed beantwoordt. Het team met de meeste punten wint het spel.</li>
</ul>

<p>Het uitgangspunt van de gaming elementen is dat elk team de competitie aangaat met een ander team om als eerste terug te keren, met de meeste punten en met een volledig verhaal. Hiervoor moeten afspraken gemaakt worden met betrekking tot de sociale verhoudingen tussen elk team. In real time wordt elk team uitgedaagd om elkaar op de hoogte te houden van de ontwikkelingen en te informeren over belangrijke locaties. Elk team heeft een takenverdeling nodig om zo snel mogelijk tot goede resultaten te komen. Een rollenverdeling is daarbij het meest effectief:<p>

<ul>
	<li>Er moet iemand aangewezen worden die zicht houdt op het storyboard. De aangewezen persoon zorgt ervoor dat de informatie ingevoerd wordt in het storyboard. Deze persoon houdt zich bezig met de inhoud.</li>
	<li>Er moet iemand aangewezen worden die zicht houdt op de techniek. De aangewezen persoon heeft beheer over de mobiele telefoon en gaat met behulp van de aanwijzingen op de mobiele telefoon op zoek naar verborgen opdrachten. Deze persoon vertegenwoordigt het treasure hunt element.</li>
	<li>Tenslotte moet er iemand aangewezen worden die de omgeving scant op interessante informatie. De aangewezen persoon houdt zich bezig met het verzamelen van verschillende media om de vragen zo goed mogelijk te beantwoorden. Deze persoon vertegenwoordigt tevens het treasure hunt element; het ‘opgraven’ van de verborgen informatie op de locatie.</li>
</ul>

<p>Het spelen met locatiegebonden mobiele technologie en het samenwerken met elkaar is wat het MLGK spel uniek maakt. Gaming elementen zijn een dynamische toevoeging aan de mobiele leeromgeving van het MLGK platform.</p>

<h2>De mogelijkheden in detail</h2>
<p>De software van de MLGK bestaat uit ee tweetal toepassingen: een web applicatie en een mobiele applicatie. De web applicatie kent een drietal hoofdmogelijkheden: Create, Play en View - de mogelijkheid om een spel te maken, te spelen en live en vanuit het archief te bekijken. De mobiele toepassing wordt gebruikt om games te spelen. Spelen wordt binnen met de MLGK gedaan in zowel teamverband bestaande uit web en mobiele spelers als alleen mobiel.</p>

<h3>Create</h3>
<p>Je kunt je lokatiegebonden spel zelf maken binnen de MLGK door visueel op een kaart markers te plaatsen. Deze markers kunnen voorzien worden van foto's, video's, audio of text of een opdracht zijn. Opdrachten bestaan uit een vraagstelling en illustrerende foto en kent twee soorten antwoorden - een textueel antwoord en een media antwoord. Met een media antwoord wordt zelfgemaakte media bedoeld die op de opdracht lokatie wordt upgeload. Bij het aanmaken van de opdracht geef je tevens het te behalen aantal punten op. De gehele verzameling van lokatie-gebonden object vormt (samen met een intro) de te spelen route, waaraan je spelers toekent.</p> 

<p><img src="/info/images/place-location.jpg" border="0" /></p>

<h3>Play</h3>
<p>Bij het spelen is de mobiele speler leidend. Media en opdrachten gebonden aan lokatie worden pas ontsloten wanneer de speler zich op die specifieke lokatie bevindt - de web speler ziet ze wel op de kaart liggen maar kan ze pas zien wanneer een mobiele teamspeler deze heeft 'geopend'. </p>

<p><img src="/info/images/task-desc.jpg" border="0" /></p>

<p>Mobiele spelers navigeren met hun mobiel naar de verschillende media en opdrachten en beantwoorden deze door (samen met hun webspeler) het juiste antwoord in te voeren en de benodigde media in te sturen. De gehele voortgang - de posities van de verschillende spelers en het scoreverloop - is voor de webspeler live te volgen zodat deze strategische keuzes kan maken. Ook heeft de webspeler meer zoekmogelijkheden omdat deze volledige internet toegang heeft.</p>

<p><img src="/info/images/NokiaN73-mlgk2.gif" border="0" />&nbsp;<img src="/info/images/NokiaN73-mlgk3.gif" border="0" /></p>

<h3>View</h3>
<p>Alle spelacties worden opgeslagen binnen de MLGK en kunnen zowel live als uit archief worden gevisualiseerd. Op deze wijze kan in een educatieve situatie sturing tijdens het spel worden uitgevoerd tijdens het spel en kan er na het spel een evaluatie worden gedaan waarbij de resultaten van de verschillende teams in detail kunnen worden bekeken. Je kunt het verloop van het spel op verschillende snelheden afspelen en pauseren op elk gewenst moment.</p>

<p><img src="/info/images/replay2.jpg" border="0" /><br /><br /><img src="/info/images/replay1.jpg" border="0" /></p>
