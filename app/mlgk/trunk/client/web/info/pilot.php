<a href="javascript:wpInfo()">home</a> | <a href="javascript:wpInfo('mogelijkheden.php')">mogelijkheden</a> | <a href="javascript:wpInfo('technologie.php')">technologie</a> | pilot | <a href="javascript:wpInfo('partners.php')">partners</a> | <a href="javascript:wpInfo('contact.php')">contact</a>

<p>Met de Mobile Learning Game Kit (MLGK) leren studenten de stadsomgeving te gebruiken als bron voor kennis, informatie en onderzoek.  De Mobile Learning Game Kit biedt de studenten een mogelijkheid aan om via mobiele technologie deze veelal onopgemerkte informatie op te sporen, te verzamelen, te ordenen, in verband te brengen met bestaande documenten en kennis, en wellicht compleet nieuwe, nog niet eerder opgemerkte verbanden op het spoor te komen. Het is de taak van de gebruikers om deze (onopgemerkte) verbanden op te sporen en op te slaan op het MLGK platform.</p>

<p>Op 11 en 12 juni 2007 heeft er een tweetal usertest plaatsgevonden - ontwikkeld voor propedeusestudenten Media en Cultuur - rond de UvA vakken Media Archeologie en Oral History die zich beide richtten op de cinema geschiedenis van de Nieuwendijk in Amsterdam. Hieronder volgt een beschrijving van het verloop van de pilots en de resultaten.</p>

<p><img src="/info/images/users3.jpg" border="0" /><br /><br /><img src="/info/images/users4.jpg" border="0" /></p>

<h2>Educatief model</h2>
<p>De usertests zijn op te delen in drie verschillende onderdelen; de introductie, het spel en de evaluatie. Tijdens het eerste onderdeel, de introductie, wordt een korte omschrijving van het Mobile Learning Game Kit project gegeven. De introductie is op te delen in de volgende onderdelen:</p>

<ul>
	<li>Projectomschrijving</li> 
	<li>Historische achtergrond</li>
	<li>Techniek en MLGK software</li> 
	<li>Dagplanning voor de deelnemers</li>
</ul>

<p>Het tweede onderdeel is het spelen van het spel. De studenten krijgen instructies mee om met hun mobiele telefoon zoveel mogelijk opdrachten te voltooien, media te maken en dezen vervolgens te koppelen aan de locatie waar ze de opdracht hebben ontvangen. Door middel van het MLGK platform en GPS technologie op de mobiele telefoon moeten de studenten de locaties vinden waar opdrachten voor hen klaar liggen. Het vinden van de locaties is het beste te vergelijken met een digitale treasure hunt; straatspelers gaan op zoek naar de belangrijke (historische) locaties in de stad die, zichtbaar of onzichtbaar, bronnen van informatie zijn. Een thuisspeler heeft toezicht op het MLGK platform en ziet hoe de straatspelers zich verplaatsen door de stad. De straatspelers hebben een mobiele telefoon bij zich, waarop MLGK software geïnstalleerd is. Op de display van de mobiele telefoon zien ze zichzelf bewegen door de stadsomgeving.</p> 

<p>Er zijn twee games ontwikkeld die samen ongeveer 4 uur in beslag nemen. Elk team krijgt de taak om binnen deze tijd zoveel mogelijk opdrachten goed te beantwoorden. Het goed beantwoorden van een opdracht bestaat uit drie verschillende stadia;</p> 

<ul>
<li>1.	Allereerst moeten de studenten de locatie vinden waar de opdracht aan gekoppeld is (Point of Interest) door de aanwijzingen van het MLGK platform te volgen.</li> 
<li>2.	Wanneer de studenten de locatie hebben gevonden, wordt er een opdracht ontsloten op hun mobiele telefoon. Deze opdracht bestaat uit een tekstomschrijving alsmede een mediabestand. De opdracht die ze binnen krijgen heeft een connectie met de locatie waar de opdracht wordt ontsloten. De tekst en media (foto, film, audio) die bij elke opdracht worden ontsloten dienen als een historisch venster op de (on)zichtbare informatie die aan een locatie gekoppeld is.</li> 
<li>3.	Tenslotte is het de taak van de studenten om de opdracht op twee manieren te beantwoorden; door middel van tekst en het maken van media (foto, film, audio). De tekst en media sturen ze vervolgens naar het MLGK platform.</li>
</ul> 

<p>In het laatste deel van het spel keren alle deelnemers terug naar de thuisbasis voor een evaluatie. De evaluatie is op te delen in een playback van de route en een evaluatie van de resultaten. Het eerste deel is een playback van de route. De playback van de route bestaat uit drie verschillende delen:</p>

<ul>
<li>Elk team krijgt een geografische playback van zijn eigen route</li>
<li>Elk team krijgt een playback van de opdrachten die ze hebben ontsloten op hun route lagen</li>
<li>Elk team krijgt een playback van de tekstuele antwoord op de opdrachten en de verschillende media die ze hebben ingestuurd.</li>
</ul>

<p>Tijdens het tweede deel, de evaluatie van de resultaten, wordt elk team uitgedaagd om een samenhang te ontdekken in de informatie die ze hebben verzameld. Ze moeten de informatie die ze hebben verzameld in een chronologische tijdslijn zetten. Deze tijdslijn gaan de studenten vervolgens analyseren op de verschillende ontwikkelingen en veranderingen die zich hebben voorgedaan in de geschiedenis. Deze informatie is op te delen in twee onderwerpen; als eerste de bioscoopcultuur van de Nieuwendijk en ten tweede de geschiedenis van de volks- en jeugdcultuur van de Nieuwendijk. De studenten worden geacht zowel de samenhang, als de historische evolutie van de thema’s binnen deze onderwerpen te analyseren.</p>

<p>Er bestaat nog een mogelijkheid om het educatief model van de usertests aan te vullen met een vervolg opdracht, waarbij de studenten vervolgonderzoek doen naar één van de behandelde thema’s. Studenten kunnen bijvoorbeeld de opdracht krijgen om een nieuwe vragen te formuleren voor het spel.</p> 

<h2>Leerdoelen</h2>
<p>Het spel staat in dienst van een cultuur-wetenschappelijke en historische invalshoek, waarbij de aandacht uitgaat naar het verwerven van kennis en inzicht betreffende de structuur, samenhang en verandering van het Amsterdamse (media)landschap. In het bijzonder gaat de aandacht uit naar de geschiedenis van de bioscoopcultuur en de opkomst van de jeugd- en volkscultuur op de Nieuwendijk en zijn omgeving. Het doel van deze aanpak is om de verticale en horizontale (dwars)verbanden tussen media en omgeving zichtbaar te maken om zodoende een beter beeld te krijgen van de sociale, culturele, politieke, economische en institutionele veranderingen van dit geografisch gebied.</p>

<p>Het MLGK spel heeft daarnaast als doel om inzicht te verwerven in de non-lineaire en lineaire wisselwerking van de historische en geografische benadering van het (media)landschap. De studenten spelen het spel in een lineair geografische route; de historische opdrachten die ze ontvangen zijn daarentegen non-lineair. Het doel is om de lineaire en non-lineaire wisselwerking tussen geografie en historie op verschillende manieren te ervaren en om geografie en historie vervolgens van elkaar los te koppelen om een beter begrip te krijgen van de verschillende wijzen waarop geschiedenis kan worden ervaren.</p> 

<p>De studenten hebben de taak om op constructieve wijze om te gaan met het zoeken naar en het toepassen van bruikbare informatie, zowel op de straat als op de digitale snelweg, en om een kritische houding te ontwikkelen ten aanzien van het gevonden materiaal. De student gaat op zoek naar bruikbare informatie door het gebruik van algemene (film)kennis, door de omgeving te scannen, door omstanders te interviewen en door research te verrichten op het internet. Daarnaast leren de studenten zichzelf te reflecteren op mediagebruik en mediagedrag.</p>

<h2>Spelconcepten</h2>
<h3>Film History on the Street</h3>
<p>Dit concept heeft als onderwerp de filmgeschiedenis van de Nieuwendijk en is gegoten in de vorm van een kennisquiz over het filmverleden in de periode van 1896 tot de jaren ‘80. De studenten worden naar verschillende locaties gestuurd op de Nieuwendijk. Bij elke locatie wordt een opdracht ontloten die in relatie staat tot de bioscoopcultuur van die straat. De studenten hebben de taak om dit bioscoopverleden te ontrafelen.</p> 

<p>Het hoofdthema van dit concept is de bioscoopcultuur op de Nieuwendijk. Daarnaast zijn er verschillende subthema’s in het spel verwerkt die allen verband houden met het hoofdthema. De subthema’s zijn onder te verdelen in seks, oorlog, jeugdcultuur, kerk en criminaliteit. Elke opdracht bestaat uit twee thema’s; het hoofdthema in combinatie met één van bovengenoemde subthema’s. Studenten worden op deze manier uitgedaagd om de verschillende verbanden te leggen tussen de zes thema’s die het spel behandeld. Een voorbeeld van een vraag die twee thema’s bevat, is:</p>

<p><i>Nozems werden in de kranten vaak bestempeld als rebelse jeugd. De nozems, herkenbaar aan hun vetkuiven, leren jassen en brommers, hingen vaak rond bij de bioscopen op de Nieuwendijk. Nozems waren liefhebbers van Amerikaanse films en rock ’n roll muziek. Noem een titel van een film die bezocht werd door nozems.</i></p> 

<p>Daarnaast is het de uitdaging om de vraag interessant te maken voor de straatspelers. Elke opdracht heeft daarom een feitelijke vraag en een opdracht van creatieve aard, waarbij de straatspelers media moeten inzetten om de vraag te voltooien. Een voorbeeld van een vraag die uit zowel een feitelijke als een creatieve opdracht bestaat, is de volgende:</p> 

<p><img src="/info/images/pilot1.png" border="0" /></p>

<p><i>Bekijk de foto van de Cineac Bioscoop, Nieuwendijk 177. Cineac Bioscopen stonden bekend om hun speciale filmprogrammering. In de jaren ‘60 nam de belangstelling voor cineacbioscopen af. Welke filmprogrammering kenmerkte de Cineac Bioscopen en wat was de reden dat de bezoekersaantallen daalden? Maak een foto van het gebouw dat er nu staat en vraag mensen op straat naar deze bioscoop. Film het gesprek en stuur het samen met je antwoord op.</i></p>

<p>Daarnaast is het de uitdaging om de vraag interessant te maken voor de straatspelers. Elke opdracht heeft daarom een feitelijke vraag en een opdracht van creatieve aard, waarbij de straatspelers media moeten inzetten om de vraag te voltooien. Een voorbeeld van een vraag die uit zowel een feitelijke als een creatieve opdracht bestaat, is de volgende:</p> 

<p><i>Bekijk de foto van de Cineac Bioscoop, Nieuwendijk 177. Cineac Bioscopen stonden bekend om hun speciale filmprogrammering. In de jaren ‘60 nam de belangstelling voor cineacbioscopen af. Welke filmprogrammering kenmerkte de Cineac Bioscopen en wat was de reden dat de bezoekersaantallen daalden? Maak een foto van het gebouw dat er nu staat en vraag mensen op straat naar deze bioscoop. Film het gesprek en stuur het samen met je antwoord op.</i></p>

<p>Elk team krijgt een storyboard mee dat een aantal gaten bevat. Het is de taak van elk team om deze gaten te vullen met informatie. Om toegang tot de juiste informatie te krijgen, bevat elk gat een opdracht. De storyboard bestaat uit een verzameling van feitelijke informatie over de filmgeschiedenis van de Nieuwendijk. Deze is op te delen in vier verschillende periodes; 1890 tot 1915, 1915 tot 1930, 1930 tot 1950, 1950 tot 1980 en tenslotte 1980 tot heden. De storyboard is daarnaast ook ingedeeld in de zes verschillende thema’s die onderdeel zijn van het spel; bioscoopcultuur bovenaan gevolgd door seks, criminaliteit, kerk, oorlog en jeugdcultuur. Het is de taak van de studenten om de gevonden informatie op twee manieren te categoriseren; op periode en op thema.</p>

<h3>Youth culture on the Street</h3>
<p>Dit concept heeft als onderwerp de opkomst van de jeugd- en volkscultuur op de Nieuwendijk in de periode 1900 tot heden. Via persoonlijke getuigenissen, beeld- en audiofragmenten is het de taak van elk team om de opkomst van jeugd- en volkscultuur vast te leggen door middel van het afnemen van interviews met omstanders. De studenten worden naar verschillende locaties gestuurd in Amsterdam; de Nieuwendijk, het Spui, De Dam en het Leidseplein. Deze locaties hebben een belangrijke rol gespeeld in de opkomst van de jeugd- en volkscultuur.</p> 
	
<p>Het hoofdthema van dit concept is de jeugd- en volkscultuur. Daarnaast zijn er ook een aantal subthema’s, namelijk bioscoopcultuur, kerk, oorlog, criminaliteit en seks die allen in relatie staan tot het hoofdthema. Elke opdracht behandeld het hoofdthema en zal één of meerdere subthema’s bevatten. Net als bij de game Film History on the Street worden de studenten bij Youth Culture on the Street uitgedaagd om verschillende verbanden te leggen tussen de zes thema’s die deel uitmaken van het spel. Een voorbeeldvraag met de thema’s ‘jeugdcultuur’ en ‘criminaliteit’ die de studenten kregen tijdens de Youth Culture on the Street game, is de volgende:</p> 

<p><img src="/info/images/pilot2.png" border="0" /></p>

<p><i>Het huwelijk van Beatrix en Claus in 1966 werd verstoord door een jeugdbeweging die zich niet veel anders opstelde dan de nozems; provo. De provo beweging ontstond eind mei 1965 in Amsterdam en kenmerkte zich als een anarchistisch geïnspireerde jongerenbeweging. Provo’s trokken de aandacht met happenings en acties. Vraag aan omstanders of zij zich het huwelijk van Beatrix en Claus herinneren. Op welke manier provoceerde de Provo beweging het huwelijk?</p></i>

<p>In tegenstelling tot de opdrachten van Film History on the Street, zijn de opdrachten van Youth Culture on the Street gericht op het creatief beantwoorden van de opdrachten. De studenten krijgen de taak om als researchers/reporters op te treden door op straat naar informatie te zoeken en de stadsomgeving te scannen. De mobiele telefoon fungeert als een tool om het materiaal vast te leggen door middel van fotografie, het maken van korte filmpjes, het interviewen met de spraakrecorder en het opsturen van korte antwoorden per SMS. Elk team bestaat uit drie studenten, met ieder zijn eigen taak. Binnen het team wordt er iemand aangewezen die de mobiele telefoon hanteert, daarnaast wordt er iemand aangewezen als interviewer/reporter die de gesprekken met omstanders aangaat en tenslotte moet de derde teamgenoot de storyboard bijhouden.</p> 
	
<p>Na het spelen van het spel keren de studenten terug naar de thuisbasis, waar de evaluatie van het spel plaatsvindt. Tijdens de evaluatie wordt de informatie dat elk team verzameld heeft, geanalyseerd op grond van de route die ze hebben gelopen.</p>




